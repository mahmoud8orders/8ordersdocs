# التعامل مع شكاوي العملاء

<p align="right">اسمع للعميل للأخر بدون مقاطعة:<br>خليه يفضفض ويشرح المشكلة بالكامل.<br>ده بيخليه يحس إنك مهتم، وبيقلل من حدّة التوتر عنده.</p>

***

<p align="right">إظهر تعاطف حقيقي<br>جُمل بسيطة بتعمل فرق كبير جدًا:<br>"أنا مقدّر جدًا الموقف اللي حضرتك فيه"<br>"معاك حق تكون متضايق"<br>ده مش اعتراف بالخطأ، لكنه احترام لمشاعر العميل.</p>

***

<p align="right">اعتذر بشكل مهني<br>"أنا بعتذر لحضرتك عن الإزعاج اللي حصل"<br>الاعتذار مش ضعف، بالعكس، ده بيهدّي الموقف ويفتح باب للحل.</p>

***

<p align="right">اطلب معلومات واضحة<br>اسأل عن التفاصيل اللي هتساعدك تفهم المشكلة صح في حالة إنها مش واضحة: <br>رقم الطلب <br>وقت المشكلة <br>صور/إثبات لو محتاج <br>كل ده يقلل وقت الحل.</p>

***

<p align="right">خليك هادي مهما حصل<br>حتى لو العميل رفع صوته أو اتهم الشركة، رد بهدوء تام. الموظف لازم يكون الشخص الثابت في المكالمة.</p>

***

<p align="right">قدّم حل واضح وعملي<br>العميل عايز يعرف: إيه اللي هيتعمل؟ إمتى؟ وإزاي هيتابع؟ تجنب الكلام العام زي "هنشوف الموضوع".</p>

***

<p align="right">كن صادق وشفاف<br>لو في تأخير أو سياسة معينة، وضحها باحترام. العميل بيقدّر الوضوح حتى لو مش عاجبه القرار.</p>

<p align="right"></p>

<p align="right">في حالة العميل مش راضي بالحل بينله إنك معاه و بتحاول تساعده زي إنك ممكن تبلغه إنك هتعمل محاولة أو هتشوف إذا كان في أي إستثناء ممكن يتقدمله و هترجعله بالرد في خلال فترة زمنية محددة و إرجع اتواصل معاه في الوقت اللي حددته و بلغه بالحل اللي اتقالك من الشخص المسئول</p>

<p align="right">حتي لو لسة موصلتش لحل في الوقت ده إرجع كلمه و بلغه إنك لسة بتتابع مشكلته و منتظر الرد من الإدارة و إنك هترجع تكلمه تاني في خلال مدة محددة</p>

<p align="right">و نكرر تاني نقطة الهدوء و دايما نحاول نوصل للعميل إننا متعاطفين معاه</p>

<p align="right">في حالات الشكاوي الإسكريبت مش مهم بنفس أهمية الحل اللي بنقدمه للعميل</p>

<p align="right">المهم إننا نسمع للعميل و نفهمه و نعتذرله و نكون دايما متعاطفين معاه و نقدمله الحل في حدود البروسيس اللي موجودة و لو العميل طالب أكتر من إمكانياتك إرجع للشيفت ليدر أو التيم ليدر خد منهم حل أو أبروف علي حل<br></p>

<figure><img src="../.gitbook/assets/KB.drawio.png" alt=""><figcaption></figcaption></figure>

