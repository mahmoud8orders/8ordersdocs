# Vouchers - القسايم

<p align="right">بخصوص القسايم (Vouchers):</p>

<p align="right">القسايم بتكون مختلفة من عميل للتاني، وده لأنها بتتحسب على عوامل كتير زي عدد طلباته، استهلاكه، محافظته، وحاجات تانية ليها علاقة بحسابه.<br>فعادي جدًا تلاقي قسيمة عند عميل ومش موجودة عند عميل تاني.</p>

<p align="right">عشان ما نلخبطش نفسنا ولا العميل، لو العميل سأل:</p>

<p align="right">إيه القسايم المتاحة؟</p>

<p align="right">في قسيمة للطلب الأول؟</p>

<p align="right">جالي نوتيفيكيشن بقسيمة ومش لاقيها دلوقتي؟</p>

<p align="right">نرد عليه ببساطة:</p>

<p align="right">حضرتك تقدر تشوف كل القسايم المتاحة ليك من خلال التطبيق ، وهتلاقي معاها كل الشروط لاستخدامها لان القسايم بتختلف من حساب للتاني ، لكن تقدر كمان تشوف العروض الحصريه المتاحة لكل عملاء التطبيق من شاشة العروض في التطبيق هتلاقي فيها أفضل العروض من المطاعم والمتاجر القريبة منك.</p>

<p align="right">مهم جدًا:<br>ما ندخلش مع العميل في نقاشات زي:</p>

<p align="right">إيه القسايم اللي عندك ؟</p>

<p align="right">صورلي شاشة القسايم</p>

<p align="right">لأن ببساطه :<br>القسايم كتير جدًا وشروطها مختلفة، وإحنا مش بنقدر نعرف إيه المتاح لكل حساب، والعميل هو الوحيد اللي يقدر يشوف القسايم اللي مناسبة لحسابه من التطبيق.</p>

<p align="right">الاستثناء الوحيد :<br>لو ظهر ليك اي ايرور جوه شاشه الطلب في الادمن بيقول إن في قسيمة كانت موجودة واتشالت بعد ما عمل الطلب،<br>ساعتها:</p>

<p align="right">نعتذر للعميل</p>

<p align="right">نحاول نحل المشكلة معاه</p>

<p align="right">ونبعت الحالة لمدير الشيفت عشان نشوف المشكلة من السيستم ولا استخدام العميل</p>
