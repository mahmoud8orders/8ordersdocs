# مراجعة الريفيو

<p align="right">يتم تعيين مراجعة الريفيو من التيم ليدر للموظفين</p>

<p align="right">اول خطوة هي قراءة ريفيو العميل كويس جدا</p>

<p align="right">لو الريفيو مكتوب بلغة غريبة تقدر تترجمها عن طريق ChatGPT</p>

<p align="right">بعد قراءة الريفيو كويس</p>

<p align="right">لو الريفيو مفيهاش مشكلة بنطلعها أونلاين</p>

<p align="right"> لو فيها مشكلة بيتم فتح الطلب</p>

<p align="right">يتم مراجعة خطوات الطلب لتحديد المتسبب في التأخير في حالة ان العميل بيتكلم علي تأخير أو أي مشكلة ناتجة عن التأخير زي إن الطلب بارد مثلا</p>

<p align="right">يتم قراءة كل الكومنتات الموجودة علي الطلب و التأكد من مراجعتها كلها في حالة في أكتر من صفحة</p>

<p align="right">يتم فتح صفحة التعويض و مراجعتها أيضا في حالة وجود تعويض و الموظف مكتبش في الكومنت</p>

<p align="right">كل الخطوات اللي فاتت دي هتحدد هل أنا هكلم العميل ولا هكلم المطعم الأول</p>

<p align="right">في حالة ان أنا هكلم المطعم بيتم توضيح الريفيو له و توضيح رقم العميل و يتم رفع الريفيو أونلاين</p>

<p align="right">في بعض الحالات المطعم بيطلب مساعدتنا في هندلة العميل في الحالة دي لازم </p>

<p align="right">أولا نعرف من المطعم هو مستعد يعوض العميل بايه بالظبط</p>

<p align="right">ثانيا لازم و مهم جدا نعرفه إن ده مش معناه إن الريفيو هيتشال لأن بقاء الريفيو ده أختيار شخصي للعميل مش بنتدخل فيه و في كل الحالات بنطلع الريفيو أونلاين لغاية العميل ما يطلب مننا إنه يكون أوفلاين</p>

<p align="right">طيب في حالة إننا هنكلم العميل دايركت</p>

<p align="right">أول حاجة بنفهم من العميل ايه هي المشكلة بالظبط</p>

<p align="right">ثانيا لازم نعتذر للعميل عن إي تجربة غير مرضية هو مر بيها</p>

<p align="right">يتم هندلة العميل  </p>

<p align="right">يمكن تعويض العميل ب قيمة 50% من قيمة الطلب بحد أقصي 200 جنيه</p>

<p align="right">في الحالات العنيفة زي مثلا العميل جاله الطلب بايظ خالص او مشاداة بين العميل و المندوب يتم الرجوع للتيم ليدر عشان يحدد قيمة التعويض</p>

<p align="right">في حالة إن الريفيو متعلق بينا كشركة بعد ما يتم حل مشكلته أو تعويضه بيتم التوضيح للعميل إن الريفيو ده بيكون علي المطعم و إن المطعم هيتضرر من الريفيو فهل ممكن نشيلها</p>

<p align="right">يتم نصح العميل بالتواصل مع خدمة العملاء مباشرة عند وجود أي مشكلة في الطلب ليتم حلها و مساعدته في نفس الوقت و عدم الإنتظار لتواصلنا معه بعدها بيوم</p>

<p align="right"></p>
